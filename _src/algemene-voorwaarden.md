---
layout: layouts/algemene-voorwaarden.vto
templateEngine: [vto, md]

title: Algemene Voorwaarden
description: Some cool page description

metas:
  title: =title
  description: =description
---

**Definities** In deze algemene voorwaarden wordt verstaan onder,

**Opdrachtnemer**: De partij die de opdracht uitvoert. {{ site.company.name }}
{{ site.company.address.street }} {{ site.company.address.zipcode }} {{
site.company.address.city }} Kvk: {{ site.company.kvk }}

**Opdrachtgever**: De wederpartij (bedrijf of particulier) die de opdracht
geeft.

**Opdracht**: Het totaal van de tussen opdrachtgever en de opdrachtnemer
overeengekomen werkzaamheden en de daarbij door opdrachtnemer geleverde diensten
en materialen

**Werkdagen**: alle dagen met uitzondering van zaterdagen, zondagen, 31
december, 1 januari, 1e en 2e kerstdag en de dag waarop de verjaardag van de
Koning officieel wordt gevierd.

**Dagen**: alle kalenderdagen.

**Opdracht c.q. Overeenkomst**: de overeenkomst van opdracht op grond waarvan
opdrachtnemer zicht tegen betaling van honorarium en kosten jegens de
opdrachtgever verbindt werkzaamheden voor opdrachtgever te verrichten. Het
bepaalde in de artikelen 7:404 en 7:407 lid 2 BW is niet van toepassing.

## Artikel 1 — Toepasselijkheid van deze voorwaarden

**1.1** ‐ Deze voorwaarden gelden voor iedere aanbieding en iedere overeenkomst
tussen opdrachtnemer en een opdrachtgever waarop opdrachtnemer deze voorwaarden
van toepassing heeft verklaard, voor zover van deze voorwaarden niet door
partijen uitdrukkelijk en schriftelijk is afgeweken.

**1.2** ‐ De onderhavige voorwaarden zijn eveneens van toepassing op alle
overeenkomsten met opdrachtnemer, voor de uitvoering waarvan derden dienen te
worden betrokken.

## Artikel 2 — Offerte

**2.1** ‐ Alle door opdrachtnemer gemaakte offertes, waarbij niet uitdrukkelijk
het tegendeel is vermeld, gelden als een vrijblijvend aanbod. Opdrachtnemer is
slechts aan een offerte gebonden indien de aanvaarding hiervan door de
wederpartij schriftelijk (digitaal) binnen 14 dagen wordt bevestigd.

**2.2** ‐ Een vrijblijvend aanbod kan ook na aanvaarding worden herroepen mits
dit binnen 6 werkdagen na aanvaarding geschiedt. Dit geldt voor zowel de
opdrachtgever als de opdrachtnemer.

**2.3** ‐ In de offerte worden de bedragen exclusief btw, de verschuldigde btw,
alsmede andere heffingen van overheidswege afzonderlijk weergegeven. Ook
eventuele, in het kader van de overeenkomst, te maken kosten, zoals bijvoorbeeld
afvoer-, verzend- en administratiekosten worden afzonderlijk in de offerte
vermeld.

**2.4** ‐ Uitgebrachte offertes gelden niet automatisch voor toekomstige
opdrachten.

**2.5** ‐ Tenzij uitdrukkelijk anders is vermeld in de offerte voert de
opdrachtnemer geen bouwvuil, sloopafval, restanten, e.d. af. Indien
opdrachtnemer hier wel zorg voor draagt, brengt zij voor het afvoeren kosten in
rekening, bestaande uit de kosten die betaald moeten worden aan het
vuilverwerkingsbedrijf en het uurtarief voor de gewerkte uren (inladen,
wegbrengen en lossen). Voorrijkosten kunnen in rekening worden gebracht indien
de opdrachtnemer alleen voor deze werkzaamheden naar het werkadres moet
toekomen.

**2.6** ‐ Opdrachtnemer neemt geen aansprakelijkheid op ten aanzien van
geplaatste afvalcontainers of puinzakken dan wel inhoud van de container. Schade
veroorzaakt door vandalisme t.g.v. afvalmaterialen uit containers worden niet
door de opdrachtnemer vergoed.

**2.7** ‐ De offerte is 14 dagen geldig, tenzij anders vermeld op de offerte.

## Artikel 3 — Voorrijkosten en parkeergelden

**3.1** ‐ Opdrachtnemer rekent geen voorrijkosten binnen een straal van 15 km
vanaf Tilburg, daarna geldt een tarief van €0,33 excl. btw per kilometer

**3.2** ‐ Uitzondering geldt voor het in artikel 2.5 genoemde. In dit geval
kunnen de voorrijkosten vanaf de eerste kilometer van toepassing zijn

**3.3** ‐ Eventuele van toepassing zijnde parkeergelden worden door de
opdrachtnemer doorberekend aan de opdrachtgever.

## Artikel 4 — Opdracht

**4.1** ‐ Een opdracht omvat een duidelijke omschrijving van de te verrichten
werkzaamheden met:

- een vermelding van het tijdstip waarop het werk kan worden begonnen
- aanduiding van de duur van het werk;
- de (richt-)prijs van het werk;
- de betalingswijze;

**4.2** ‐ Opdrachtgever dient er voor zorg te dragen dat alle gegevens en
bescheiden, welke opdrachtnemer overeenkomstig zijn oordeel nodig heeft voor het
correct en tijdig uitvoeren van de verleende opdracht, tijdig en in de door
opdrachtnemer gewenste vorm en wijze aan opdrachtnemer ter beschikking worden
gesteld.

**4.3** ‐ Opdrachtgever dient er voor zorg te dragen dat opdrachtnemer
onverwijld wordt geïnformeerd over feiten en omstandigheden die in verband met
de correcte uitvoering van de opdracht van belang kunnen zijn

**4.4** ‐ Tenzij uit de aard van de opdracht anders voortvloeit is opdrachtgever
verantwoordelijk voor de juistheid, volledigheid en betrouwbaarheid van de aan
opdrachtnemer ter beschikking gestelde gegevens en bescheiden, ook indien deze
via of van derden afkomstig zijn.

**4.5** ‐ Op verzoek van de opdrachtgever kan de te behandelen ruimte(s) worden
uit- en ingeruimd door de opdrachtnemer. Hiervoor geldt een meerprijs en gebeurt
volledig op risico van de opdrachtgever.

## Artikel 5 — Uitvoering van de opdracht

**5.1** ‐ Alle werkzaamheden die door opdrachtnemer worden verricht, worden
uitgevoerd naar zijn beste inzicht en vermogen. Het werk wordt goed en
deugdelijk opgeleverd in overeenstemming met de bepalingen van de overeenkomst.
Ten aanzien van de beoogde werkzaamheden is sprake van een
inspanningsverbintenis aan de zijde van opdrachtnemer, tenzij uitdrukkelijk
anders is bepaald.

**5.2** ‐ Opdrachtnemer behoudt zich het recht voor om, indien noodzakelijk,
gebruik te maken van de diensten van een collega-klusbedrijf wanneer (een deel
van) het werk een bijzondere specialiteit vereist of wanneer (een deel van) het
werk met meerdere krachten moet worden uitgevoerd. De declaratie van het
collega-klusbedrijf zal worden door gefactureerd naar de opdrachtgever.

**5.3** ‐ Opdrachtnemer kan eerst meer werkzaamheden verrichten en aan
opdrachtgever in rekening brengen dan waartoe de opdracht is verstrekt, indien
opdrachtgever hiervoor vooraf toestemming heeft verleend. Indien opdrachtnemer
echter uit hoofde van zijn (wettelijke) zorgplicht gehouden is om meerwerk te
verrichten, is hij gerechtigd dit aan opdrachtgever in rekening te brengen, ook
indien opdrachtgever voor het verrichten van het meerwerk vooraf niet expliciet
zijn toestemming heeft verleend.

**5.4** ‐ Materialen te gebruiken of gebruikt in het bouwproces van de
opdrachtnemer. Opdrachtnemer verwerpt alle aansprakelijkheid inzake kwaliteit,
aantallen, afmeting en juistheid van materialen en producten aangeleverd door de
opdrachtgever.

**5.5** ‐ Geringe afwijkingen (in elk geval tot 15%) in kwaliteit, kleur,
hardheid, dikte, afmeting enz., geven geen reden tot afkeuring. Uitgangspunt bij
de beoordeling van de kwaliteit van zaken is de gangbare handelskwaliteit.

## Artikel 6 — Wijziging van de opdracht

**6.1** ‐ Partijen kunnen meer- en minderwerk overeenkomen, waarbij de
opdrachtnemer ervoor zorgt, dat dit schriftelijk wordt vastgelegd met inbegrip
van het akkoord van de opdrachtgever.

**6.2** ‐ Indien partijen overeenkomen dat de overeenkomst wordt gewijzigd of
aangevuld, kan het tijdstip van voltooiing van de uitvoering daardoor worden
beïnvloed. Opdrachtnemer zal de opdrachtgever zo spoedig mogelijk hiervan op de
hoogte stellen.

**6.3** ‐ Alle bijkomende, niet geoffreerde, werkzaamheden, die tijdens de
uitvoering wederzijds worden overeengekomen, zullen achteraf berekend en
gefactureerd worden.

**6.4** ‐ Meerwerk wordt verricht tegen het standaard uurtarief exclusief 21%
btw, materiaalkosten en bijkomende kosten (waaronder reis- en verblijfkosten,
administratiekosten).

**6.5** ‐ Indien een vast honorarium is overeengekomen, zal opdrachtnemer
daarbij aangeven in hoeverre de wijziging of aanvulling van de overeenkomst een
overschrijding van dit honorarium tot gevolg heeft.

## Artikel 7 — Geheimhouding

**7.1** ‐ Beide partijen zijn verplicht tot geheimhouding van alle
vertrouwelijke informatie die zij in het kader van hun overeenkomst van elkaar
of uit andere bron hebben verkregen. Informatie geldt als vertrouwelijk als dit
door de andere partij is medegedeeld of als dit voortvloeit uit de aard van de
informatie.

## Artikel 8 — Intellectueel eigendom

**8.1** ‐ Onverminderd het bepaalde in artikel 6 van deze voorwaarden behoudt
opdrachtnemer zich de rechten en bevoegdheden voor die hem toekomen op grond van
de Auteurswet.

**8.2** ‐ Alle door opdrachtnemer verstrekte stukken, zoals rapporten, adviezen,
ontwerpen, schetsen, tekeningen, software enz., zijn uitsluitend bestemd om te
worden gebruikt door de opdrachtgever en mogen niet door hem zonder voorafgaande
toestemming van opdrachtnemer worden verveelvoudigd, openbaar gemaakt, of ter
kennis van derden gebracht.

**8.3** ‐ Opdrachtnemer behoudt tevens het recht de door de uitvoering van de
werkzaamheden toegenomen kennis voor andere doeleinden te gebruiken, voor zover
hierbij geen vertrouwelijke informatie ter kennis van derden wordt gebracht.

## Artikel 9 — Verplichtingen opdrachtnemer

**9.1** ‐ Opdrachtnemer neemt bij de uitvoering van het werk de daarop van
toepassing zijnde voorschriften en regelgeving in acht, zoals deze van kracht
zijn of zullen zijn ten tijde van de uitvoering van het werk.

**9.2** ‐ Opdrachtnemer is verplicht de opdrachtgever te wijzen op:

- onjuistheden in de opgedragen werkzaamheden voor zover de opdrachtnemer deze
  kent of redelijkerwijs behoort te kennen; -onjuistheden in de door de
  opdrachtgever verlangde constructies en werkwijzen;
- kenbare gebreken van de (on)roerende zaak, waaraan het werk wordt verricht;
- gebreken in of ongeschiktheid van materialen of hulpmiddelen, die door de
  opdrachtgever ter beschikking zijn gesteld; één en ander voor zover deze zich
  vóór of tijdens de uitvoering van het werk aan opdrachtnemer openbaren en
  opdrachtnemer ter zake deskundig moet worden geacht.

## Artikel 10 — Verplichtingen opdrachtgever

**10.1** ‐ De opdrachtgever staat in voor de deugdelijkheid en de geschiktheid
van de door hem ter beschikking gestelde of voorgeschreven materialen en
hulpmiddelen én voor de juistheid van de door hem verstrekte gegevens

**10.2** ‐ De opdrachtgever dient er voor te zorgen dat de opdrachtnemer zijn
werkzaamheden tijdig en deugdelijk kan verrichten.

**10.3** ‐ Indien de opdrachtgever één of meer afspraken niet, niet tijdig of
niet behoorlijk nakomt, is hij gehouden de in redelijkheid hiermee verband
houdende schade te vergoeden.

**10.4** ‐ De opdrachtgever draagt het risico voor schade veroorzaakt door:

- onjuistheden in de opgedragen werkzaamheden
- onjuistheden in de door de opdrachtgever verlangde constructies en werkwijzen;
- kenbare gebreken van de (on)roerende zaak, waaraan het werk wordt verricht;
- gebreken in of ongeschiktheid van materialen of hulpmiddelen, die door de
  opdrachtgever ter beschikking zijn gesteld. Dit doet niet af aan de
  waarschuwingsplicht van opdrachtnemer op grond van artikel 9.2.

## Artikel 11 — Complicaties

**11.1** ‐ Wanneer zich complicaties voordoen, doet opdrachtnemer hiervan zo
spoedig mogelijk mededeling aan de opdrachtgever.

**11.2** ‐ Indien de complicatie tot gevolg heeft, dat het werk niet en/of niet
veilig door kan gaan, zal opdrachtnemer het werk onderbreken.

**11.3** ‐ Wanneer de complicatie onmiddellijk handelen vereist zal
opdrachtnemer ingrijpen, ook in het geval dat de opdrachtgever niet te bereiken
is.

**11.4** ‐ Eventuele extra kosten, die opdrachtnemer moet maken in verband met
een complicatie, die onmiddellijk handelen vereist en die redelijk zijn ter
beperking van de schade, zullen door de opdrachtgever worden vergoed.

**11.5** ‐ Indien de complicatie niet onmiddellijk handelen vereist, kan de
opdrachtgever meer- en minderwerk opdragen.

## Artikel 12 — Overmacht

**12.1** ‐ Er geldt uitsluitend een nakomingsverplichting wanneer en zolang er
geen sprake is van overmacht in de zin van artikel 6:75 van het Burgerlijke
Wetboek. Als overmacht worden in ieder geval aangemerkt onwerkbare
weersomstandigheden, niet beschikbare materialen en omstandigheden, die zich
buiten het bereik van opdrachtgever of opdrachtnemer bevinden.

## Artikel 13 — Oplevering

**13.1** ‐ Na voltooiing van het werk nodigt opdrachtnemer de opdrachtgever uit
voor oplevering van het uitgevoerde werk. De opdrachtgever dient hierop binnen
een redelijke termijn te reageren en kan het werk al dan niet onder voorbehoud
aanvaarden dan wel weigeren onder aanwijzing van de gebreken.

**13.2** ‐ Indien er gebreken worden geconstateerd, die door opdrachtnemer
dienen te worden hersteld, zal opdrachtnemer deze gebreken zo spoedig mogelijk,
doch uiterlijk binnen twee weken na de opleveringsdatum herstellen, tenzij dit
onmogelijk is ten gevolge van omstandigheden, die buiten de risicosfeer van
opdrachtnemer vallen.

## Artikel 14 — Honorarium

**14.1** ‐ Indien na de totstandkoming van de overeenkomst docht voordat de
opdracht geheel is uitgevoerd, tariefbepalende facturen zoals bijvoorbeeld lonen
en/of prijzen een wijziging ondergaan, is opdrachtnemer gerechtigd het eerder
overeengekomen tarief dienovereenkomstig aan te passen.

**14.2** ‐ Het honorarium van opdrachtnemer is exclusief reiskosten en onkosten
van opdrachtnemer en exclusief declaraties van door opdrachtnemer ingeschakelde
derden.

**14.3** ‐ Alle tarieven zijn exclusief omzetbelasting en andere heffingen welke
van overheidswege (kunnen) worden opgelegd.

**14.4** ‐ Voor aanbiedingen en overeenkomsten waarin een vast honorarium wordt
aangeboden of is overeengekomen gelden de leden 14.1, 14.5 en 14.8 van dit
artikel. Indien geen vast honorarium wordt overeengekomen, gelden de leden 3 t/m
6 van dit artikel.

**14.5** ‐ Partijen kunnen bij het tot stand komen van de overeenkomst een vast
honorarium overeenkomen. Het vaste honorarium is exclusief BTW.

**14.6** ‐ Indien geen vast honorarium wordt overeengekomen, zal het honorarium
worden vastgesteld op grond van werkelijk bestede uren. Het honorarium wordt
berekend volgens de gebruikelijke uurtarieven van opdrachtnemer, geldende voor
de periode waarin de werkzaamheden worden verricht, tenzij een daarvan afwijkend
uurtarief is overeengekomen.

**14.7** ‐ Eventuele kostenramingen zijn exclusief BTW.

**14.8** ‐ Bij opdrachten met een looptijd van meer dan 14 dagen zullen de
verschuldigde kosten periodiek in rekening worden gebracht zoals bepaald in
artikel 15.6 van deze voorwaarden.

## Artikel 15 — Betaling, contractuele rente, incassokosten en forumkeuze

**15.1** ‐ Betaling dient zonder opschorting of verrekening te geschieden binnen
uiterlijk 14 dagen na factuurdatum door overschrijving van het verschuldigde
bedrag op bankrekeningnummer ten name van Pol Klusbedrijf te Waalwijk.

**15.2** ‐ Door het verstrijken van de betalingstermijn is de opdrachtgever van
rechtswege in verzuim, zonder dat daarvoor een ingebrekestelling is vereist. De
opdrachtgever is alsdan een rente verschuldigd van 2% per maand. Zodra de
opdrachtgever in verzuim komt te verkeren, worden alle (toekomstige) vorderingen
van de opdrachtnemer op de opdrachtgever onmiddellijk opeisbaar en treedt ook
ten aanzien van die vorderingen het verzuim in zonder ingebrekestelling of
andere voorafgaande verklaring in de zin van art. 6:80 e.v. BW. Opdrachtnemer is
in dat geval bevoegd om zijn/haar verplichtingen uit hoofde van enige met de
opdrachtgever gesloten overeenkomst op te schorten totdat alsnog volledige
betaling van alle opeisbare vorderingen is ontvangen.

**15.3** ‐ Indien de opdrachtgever in verzuim is met de (tijdige) nakoming van
enige (betalings)verplichting, dan komen, naast de hoofdsom en rente, alle
kosten ter verkrijging van voldoening buiten rechte voor rekening van de
opdrachtgever. De buitengerechtelijke incassokosten bedragen tenminste 15% van
de verschuldigde hoofdsom met een minimum van € 150,00 exclusief btw. In geval
van liquidatie, faillissement of (voorlopige) surséance van betaling van de
opdrachtgever of wanneer toepassing van de schuldsaneringsregeling ten aanzien
van opdrachtgever wordt uitgesproken, of wanneer er beslag wordt gelegd op een
wezenlijk deel van zijn/haar vermogen alsmede in geval van overmacht, worden
alle verplichtingen van de opdrachtgever uit hoofde van enige overeenkomst
onmiddellijk opeisbaar. Opdrachtnemer is alsdan bevoegd om de uitvoering van
enige met de opdrachtgever gesloten overeenkomst op te schorten dan wel over te
gaan tot ontbinding van die overeenkomst.

**15.4** ‐ De rechter te Tilburg bij uitsluiting bevoegd om van alle geschillen
welke mochten ontstaan tussen de opdrachtgever en opdrachtnemer kennis te nemen.
Opdrachtnemer blijft echter bevoegd het geschil aanhangig te maken bij de
bevoegde rechter van de woonplaats van de opdrachtgever.

**15.5** ‐ Bij opdrachten, die langer dan 14 dagen duren, zal wekelijks een
factuur naar opdrachtgever worden gestuurd met daarin een declaratie van de
bestede uren en de in die week aangekochte materialen. Deze factuur zal door
opdrachtgever in de week van ontvangst worden betaald.

**15.6** ‐ Wanneer voor aanvang van het werk materiaal moet worden ingekocht
voor een bedrag van €500,- of meer zal opdrachtgever dit aankoopbedrag na
ontvangst van een voorschotfactuur direct betalen. Pas na ontvangst hiervan zal
de aanvangsdatum definitief bevestigd worden.

**15.7** ‐ Indien partijen betaling in termijnen zijn overeengekomen, geschiedt
betaling in evenredigheid met de voortgang. De termijnbetaling dient zo spoedig
mogelijk na de factuurdatum plaats te vinden.

**15.8** ‐ Indien betaling in termijnen is overeengekomen en het opdrachtnemer
zijn verplichtingen inzake voortzetting van het werk niet nakomt, heeft de
opdrachtgever de bevoegdheid betaling op te schorten.

**15.9** ‐ Indien opdrachtgever de betalingsverplichting van de wekelijkse
factuur niet nakomt heeft de opdrachtnemer het recht om het werk op te schorten.

## Artikel 16 — Eindafrekening

**16.1** ‐ Opdrachtnemer zal de eindafrekening tijdens de oplevering aan de
opdrachtgever ter hand stellen ofwel direct na de oplevering, maar uiterlijk
binnen 3 werkdagen na oplevering, digitaal (mail) of via post doen toekomen.

**16.2** ‐ De eindafrekening bevat een opstelling van de bestede uren, geleverde
materialen en overige kosten (zoals gereedschapshuur, parkeergelden, precario,
e.d.).

**16.3** ‐ De eindafrekening bevat tevens een opstelling van eventueel reeds
door de opdrachtgever betaalde bedragen en van het resterende saldo.

## Artikel 17 — Opschorting betaling

**17.1** ‐ Indien het opgeleverde werk niet voldoet aan de overeenkomst, heeft
de opdrachtgever het recht de betaling op te schorten, met dien verstande, dat
het op te schorten bedrag in redelijke verhouding dient te staan tot het
geconstateerde gebrek.

**17.2** ‐ Indien het opgeschorte bedrag niet in redelijke verhouding staat tot
het geconstateerde gebrek heeft opdrachtnemer het recht de wettelijke rente in
rekening te brengen over het teveel opgeschorte bedrag.

## Artikel 18 — Eigendomsvoorbehoud

**18.1** ‐ Alle door opdrachtnemer te leveren en geleverde zaken blijven zijn
eigendom totdat opdrachtgever aan al zijn verplichtingen jegens opdrachtnemer
ter zake de betreffende, de vorige en volgende gelijksoortige leveranties ter
zake door opdrachtnemer verrichte of te verrichten bijkomende werkzaamheden,
alsmede ter zake de vorderingen van opdrachtnemer jegens opdrachtgever wegens
tekortschieten door opdrachtgever in de nakoming van zijn verbintenissen jegens
opdrachtnemer heeft voldaan.

**18.2** ‐ Niet verwerkte materialen van opdrachtnemer blijven in eigendom van
opdrachtnemer.

## Artikel 19 — Retentierecht

**19.1** ‐ Opdrachtnemer is gerechtigd om in bewerking zijnde, reeds bewerkte of
nog te bewerken zaken van de opdrachtgever die het onder zich heeft, onder zich
te houden tot voldoening van alle kosten die de opdrachtnemer heeft gemaakt ter
uitvoering van alle opdrachten van de opdrachtgever, onverschillig of deze
opdrachten betrekking hebben op voormelde of op andere zaken van de
opdrachtgever, tenzij de opdrachtgever voor deze kosten naar het oordeel van
opdrachtnemer genoegzame zekerheid heeft gesteld. Alle aan de uitoefening van
dat retentierecht voor opdrachtnemer verbonden kosten, waaronder opslagkosten,
zijn voor rekening van de opdrachtgever.

## Artikel 20 — Garantie

**20.1** ‐ Opdrachtnemer garandeert dat eventuele na de oplevering aan de dag
getreden gebreken gedurende een termijn van één jaar vanaf de oplevering
kosteloos worden verholpen, tenzij het aantoont, dat de gebreken geen gevolg
zijn van het werk.

**20.2** ‐ De gebreken als bedoeld in artikel 20.1 zijn gebreken, die niet
eerder dan het moment van ontdekking door de opdrachtgever onderkend hadden
kunnen worden en door hem zo spoedig mogelijk daarna schriftelijk aan
opdrachtnemer zijn meegedeeld.

**20.3** ‐ Op materialen geleverd door de opdrachtnemer zit een
standaardgarantie van 1 jaar vanaf de montagedatum. Uitgesloten van garantie
zijn de zogenoemde verbruiksartikelen; hieronder vallen bijvoorbeeld lampen,
zekeringen, batterijen en dergelijke.

**20.4** ‐ Op materialen die niet geleverd zijn door de opdrachtnemer maar wel
gemonteerd door de opdrachtnemer zit alleen montagegarantie. Mocht er wat met de
materialen aan de hand zijn, waardoor deze opnieuw gemonteerd en/of gedemonteerd
moeten worden dan wordt dit doorberekend aan de opdrachtgever. Mocht het
materiaal defect zijn geraakt door verkeerde montage door de opdrachtnemer, dan
valt het wel onder de garantie van de montage.

## Artikel 21 — Aansprakelijkheid

**21.1** ‐ Opdrachtnemer zal haar werkzaamheden naar beste kunnen verrichten en
daarbij de zorgvuldigheid in acht nemen die van opdrachtnemer kan worden
verwacht. Indien een fout wordt gemaakt doordat opdrachtgever aan opdrachtnemer
onjuiste of onvolledige informatie heeft verstrekt, is opdrachtnemer voor de
daardoor ontstane schade niet aansprakelijk. Indien opdrachtgever aantoont dat
zij schade heeft geleden door een fout van opdrachtnemer die bij zorgvuldig
handelen zou zijn vermeden, is opdrachtnemer slechts voor directe schade
aansprakelijk tot maximaal een bedrag van € 1.000,-.

**21.2** ‐ Onder directe schade wordt uitsluitend verstaan:

- de redelijke kosten ter vaststelling van de oorzaak en de omvang van de
  schade, voor zover de vaststelling betrekking heeft op de schade in de zin van
  deze voorwaarden;
- de eventuele redelijke kosten gemaakt om de gebrekkige prestatie van
  opdrachtnemer aan de overeenkomst te laten beantwoorden, voor zoveel deze aan
  opdrachtnemer toegerekend kunnen worden;
- redelijke kosten, gemaakt ter voorkoming of beperking van schade, voor zover
  de opdrachtgever aantoont dat deze kosten hebben geleid tot beperking van
  directe schade als bedoeld in deze algemene voorwaarden.

**21.3** ‐ Opdrachtnemer is nimmer aansprakelijk voor indirecte schade,
daaronder begrepen gevolgschade, gederfde winst, gemiste besparingen, schade
door bedrijfsstagnatie, kosten voortvloeiende uit veroordeling in proceskosten,
rente- en/of vertragingsschade, schade als gevolg van het verschaffen van
gebrekkige medewerking en/of informatie van de opdrachtgever, en/of schade
wegens door opdrachtnemer gegeven vrijblijvende inlichtingen of adviezen waarvan
de inhoud niet uitdrukkelijk onderdeel van de schriftelijke overeenkomst vormt.

**21.4** ‐ Opdrachtgever vrijwaart opdrachtnemer voor vorderingen van derden
wegens schade die veroorzaakt is doordat opdrachtgever aan opdrachtnemer
onjuiste of onvolledige informatie heeft verstrekt, tenzij opdrachtgever
aantoont dat de schade geen verband houdt met verwijtbaar handelen of nalaten
die haar is toe te rekenen dan wel is veroorzaakt door opzet of daarmee gelijk
te stellen grove nalatigheid van opdrachtnemer en tenzij enige dwingende
(inter)nationale wet of regelgeving een dergelijke bepaling niet toestaat.

**21.5** ‐ De in lid 21.1 van dit artikel neergelegde
aansprakelijkheidsbeperking wordt mede bedongen ten behoeve van de door
opdrachtnemer voor de uitvoering van de opdracht ingeschakelde derden.

**21.6** ‐ Opdrachtnemer is niet aansprakelijk voor beschadiging of teniet gaan
van bescheiden tijdens vervoer of tijdens verzending per post, ongeacht of het
vervoer of de verzending geschiedt door of namens opdrachtgever, opdrachtnemer
of derden.

## Artikel 22 — Contractoverneming

**22.1** ‐ Het is opdrachtgever niet toegestaan (enige verplichting uit) de
overeenkomst over te dragen aan derden, tenzij opdrachtnemer hiermee
uitdrukkelijk akkoord gaat. Opdrachtnemer is gerechtigd aan deze toestemming
voorwaarden te verbinden. Opdrachtgever verbindt zich in ieder geval om alsdan
alle ter zake relevante (betalings)verplichtingen uit de overeenkomst in deze
algemene voorwaarden aan de derde op te leggen. Opdrachtgever blijft te allen
tijde naast deze derde aansprakelijk voor de verplichtingen uit de overeenkomst
en de algemene voorwaarden, tenzij partijen expliciet anders overeenkomen.

**22.2** ‐ In geval van contractoverneming vrijwaart opdrachtgever opdrachtnemer
ter zake van alle aanspraken van derden die mochten ontstaan ten gevolge van een
niet of onjuist nakomen van enige verplichting door opdrachtgever uit de
overeenkomst en/of deze algemene voorwaarden, tenzij enige dwingende
(inter)nationale wet of regelgeving een dergelijke bepaling niet toestaat.

## Artikel 23 — Internetgebruik

**23.1** ‐ Tijdens de uitvoering van de opdracht zullen opdrachtgever en
opdrachtnemer op verzoek van één van hen door middel van elektronische mail met
elkaar kunnen communiceren. Zowel opdrachtnemer als opdrachtgever erkennen dat
aan het gebruik van elektronische mail risico’s kleven zoals – maar niet beperkt
tot – vervorming, vertraging en virus. Opdrachtgever en opdrachtnemer stellen
hierbij vast jegens elkaar niet aansprakelijk te zullen zijn voor schade die
eventueel voortvloeit bij één of ieder van hen ten gevolge van het gebruik van
elektronische mail. Zowel opdrachtgever als opdrachtnemer zullen al hetgeen
redelijkerwijs van ieder van hen verwacht mag worden doen of nalaten ter
voorkoming van het optreden van voornoemde risico’s. In het geval van twijfel
inzake de juistheid van de door opdrachtgever of opdrachtnemer ontvangen mail,
is de inhoud van de door de verzender verzonden mail bepalend

## Artikel 24 — Nawerking

**24.1** ‐ De bepalingen van deze overeenkomst, waarvan het uitdrukkelijk of
stilzwijgend de bedoeling is dat zij ook na beëindiging van deze overeenkomst
van kracht blijven, zullen nadien van kracht blijven en partijen beiden blijven
binden

## Artikel 25 — Toepasselijk recht en forumkeuze

**25.1** ‐ Op alle overeenkomsten tussen opdrachtgever en opdrachtnemer is
Nederlands recht van toepassing.

**25.2** ‐ Inzake alle uit deze overeenkomst voortvloeiende geschillen is
bevoegd de rechter van de woonplaats van de opdrachtnemer, tenzij op grond van
de wet een andere rechter dwingend rechtelijk bevoegd is.
